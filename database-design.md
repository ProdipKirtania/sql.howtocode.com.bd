# ডাটাবেস ডিজাইন

**“ডাটাবেস ডিজাইন”** হচ্ছে এমন এক প্রক্রিয়া যেখানে একটি ডাটাবেসের ডাটার ধরন, ডাটার মধ্যবর্তী সম্পর্ক ইত্যাদি দিয়ে ডাটার মডেল প্রস্তুত করা হয়। এই ডাটার মডেল সাধারনত **“ডাটা ডেফিনেশন ল্যাঙ্গুয়েজ (DDL)”** কোড জেনারেট করে, যা দিয়ে পরবর্তীতে ডাটাবেস তৈরি করা হয়। 

**“ডাটাবেস ডিজাইন”** সফল ভাবে সম্পন্য করার জন্য কয়েকটি ধাপ অনুসরন করা হয়ে থাকে। নিচে ধাপসমূহ উল্লেখ করা হল।

* ডাটাবেসে কোন ধরনের ডাটা সংরক্ষণ করা হবে তা নির্ধারন করা।

* কোন ডাটার সাথে কোন ডাটার সম্পর্ক / রিলেশন থাকবে তা নির্ধারন করা।

* যেসব রিলেশন লেখা হয়েছে তা যুক্তিযুক্ত কিনা তা নির্ধারন করা।

## নেমিং কনভেনশন
* **`প্রাইমারি কি`** হিসাবে `id` সবসময় ব্যবহার না করা। কারন জয়েন কুয়েরিতে সকল টেবিলে যদি `id` থাকে তবে এই সকল `id` এর জন্য এলিয়াস(alias) লিখতে হবে।

* টেবিলের নাম / কলামের নামে রিজার্ভড কিওয়ার্ড ব্যবহার করা যাবে না। সবচাইতে ভালো পদ্ধতি হচ্ছে টেবিলের নামে প্রিফিক্স ব্যবহার করা। প্রিফিক্স এর উদাহরনঃ mydb_tableName। 

* হাইফেন (-), কোট (‘) , স্পেস এগুলো ব্যবহার করা যাবে না।

* টেবিলের নাম সিঙ্গুলার দেওয়া উত্তম , যদিও প্লুরাল দেখতে অথবা শুনতে যুক্তিযুক্ত মনে হতে পারে। তবে প্লুরাল ব্যবহার করলে কোন ক্ষতি নেই।


